# Edytory kodu

Edytor kodu to miejsce, gdzie programista spędza najwięcej swojego czasu.

Są dwa główne typy edytorów kodu: IDE i lekkie edytory. Wiele ludzi używa jednego narzędzia każdego z tych typów.

## IDE

Pojęcie [IDE](https://en.wikipedia.org/wiki/Integrated_development_environment) (pl. Zintegrowane Środowisko Programistyczne) odnosi się do potężnego edytora z wieloma funkcjami operującymi zazwyczaj na całym projekcie. Jak sama nazwa mówi, to nie jest tyko edytor, ale pełnowymiarowe "środowisko deweloperskie".

IDE ładuje projekt (to może być wiele plików), pozwala na nawigację pomiędzy plikami, zapewnia automatyczne uzupełnianie bazujące na całym projekcie (nie tylko otwartym pliku) i pracuje razem z systemem kontroli wersji (jakim jest np. git), środowiskiem testowym i innymi rzeczami związanymi z projektami.

Jeśli nie wybrałeś jeszcze IDE, rozważ następujące opcje:

- [WebStorm](http://www.jetbrains.com/webstorm/) dla programowania frontendowego. Ta sama firma oferuje inne edytory dla innych języków (płatne).
- [Netbeans](http://netbeans.org/) (płatne)

Dla Windowsa jest też "Visual Studio", nie mylcie z "Visual Studio Code". "Visual Studio" jest płatne i dostępne tylko na Windowsa, dobrze dopasowane do platformy .NET. Jego darmowa wersja nazywa się [Visual Studio Community](https://www.visualstudio.com/vs/community/).

Wiele IDE jest płatnych, ale mają wersje trial. Ich koszt jest zwykle niewielki w porównaniu do pensji wykwalifikowanego programisty, więc po prostu wybierz ten, który najbardziej Ci pasuje.

## Lekkie edytory

"Lekkie edytory" nie są tak potężne jak IDE, ale są szybkie, eleganckie i proste.

Są głównie używane do otwierania i edytowania pliku natychmiastowo.

Główną różnicą pomiędzy "lekkimi edytorami" a "IDE" jest to, że IDE pracuje na poziomie projektu, więc ładuje wiele więcej danych na starcie, analizuje strukturę projektu jeśli trzeba i tak dalej. Lekki edytor jest znacznie szybszy jeśli chcemy pracować tylko nad jednym plikiem.

W praktyce, lekkie edytory mogą mieć wiele pluginów, w tym pracujące na katalogach analizatory składni i te odpowiadające za automatyczne uzupełnianie, dlatego nie ma wyraźnej granicy pomiędzy lekkimi edytorami a IDE.

Następujące opcje są warte twojej uwagi:

- [Visual Studio Code](https://code.visualstudio.com/) (wieloplatformowe, darmowe) również ma wiele IDE-podobnych funkcjonalności.
-  [Atom](https://atom.io/) (wieloplatformowe, darmowe).
- [Sublime Text](http://www.sublimetext.com) (wieloplatformowe, licencja shareware).

- [Notepad++](https://notepad-plus-plus.org/) (na Windowsa, darmowe).
- [Vim](http://www.vim.org/) i [Emacs](https://www.gnu.org/software/emacs/) też są fajne, jeśli wiesz jak ich używać.

## Moje ulubione

Osobistą preferencją autora jest mieć IDE dla projektów i lekki edytor do szybkiego i łatwego edytowania plików.

Ja używam:

- Jako IDE dla JS -- [WebStorm](http://www.jetbrains.com/webstorm/) (Zmieniam na jeden z innych produktów JetBrains, kiedy używam innych języków)
- Jako lekkiego edytora -- [Sublime Text](http://www.sublimetext.com) i [Atom](https://atom.io/).

## Nie kłóćmy się

Edytory z powyższych list są tymi, które, i ja, i moi przyjaciele, których uważam za dobrych programistów, używają ich od długiego czasu i są z nich zadowoleni.

Są inne świetne edytory w naszym dużym świecie. Proszę, wybierz jakiś, który podoba się tobie najbardziej.

Wybór edytora, jak jakiegokolwiek innego narzędzia, jest kwestią indywidualną i zależy od twoich projektów, zwyczajów i osobistych preferencji.
